<?xml version="1.0" encoding="utf-8"?>
<feed xmlns="http://www.w3.org/2005/Atom">

  <title><![CDATA[Filterbubbel]]></title>
  <link href="http://filterbubbel.github.io/atom.xml" rel="self"/>
  <link href="http://filterbubbel.github.io/"/>
  <updated>2014-05-18T22:11:50+02:00</updated>
  <id>http://filterbubbel.github.io/</id>
  <author>
    <name><![CDATA[Search Ency 2014]]></name>
    
  </author>
  <generator uri="http://octopress.org/">Octopress</generator>

  
  <entry>
    <title type="html"><![CDATA[Lees Verder]]></title>
    <link href="http://filterbubbel.github.io/blog/2014/05/06/lees-verder/"/>
    <updated>2014-05-06T19:31:24+02:00</updated>
    <id>http://filterbubbel.github.io/blog/2014/05/06/lees-verder</id>
    <content type="html"><![CDATA[<p>Om meer informatie te vinden over de voor- en nadelen van de <em>filter bubble</em> en hoe hem tegen te gaan verwijzen we u graag naar onze leeslijst.</p>

<!-- more -->


<h3>Boeken</h3>

<p>Eli Pariser <a href="http://www.amazon.co.uk/The-Filter-Bubble-Internet-Hiding/dp/0241954525">The Filter Bubble: What The Internet Is Hiding From Us</a><br/>
Eli Pariser schreef dit boek over het fenomeen dat hij de <em>&ldquo;filter bubble&rdquo;</em> noemt en spreekt over de gevolgen van deze <em>&ldquo;bubble&rdquo;</em>.</p>

<h3>Artikels</h3>

<p>Over voordelen van de <em>filter bubble</em>:<br/>
Louis Gray <a href="http://blog.louisgray.com/2011/05/why-filter-bubble-is-no-bubble-and-its.html">Why The Filter Bubble Is No Bubble and It&rsquo;s Not Bad Either</a></p>

<p>Over gevaren van de <em>filter bubble</em>:<br/>
Eli Pariser voor The Filter Bubbel <a href="http://www.thefilterbubble.com/web-inventor-tim-berners-lee-weighs-in-theres-danger-in-the-filter-bubble">Web inventor Tim Berners-Lee weighs in: “There’s danger in the filter bubble”</a></p>

<p>Over de <em>filter bubble</em> en web-personalisatie:<br/>
Jacob Weisberg voor Slate <a href="http://www.slate.com/articles/news_and_politics/the_big_idea/2011/06/bubble_trouble.html">Bubble Trouble</a></p>

<p>Over de <em>filter bubble</em> en zijn relatie met bedrijven:<br/>
Randy Brians voor Beegood Marketing <a href="http://business.beegoodmarketing.com/what-the-filter-bubble-means-to-progressive-businesses/">What the “Filter Bubble” Means to Progressive Businesses</a></p>

<p>Over het tegengaan van de <em>filter bubble</em>:<br/>
Mike Elgan voor Computerworld <a href="http://www.computerworld.com/s/article/9216484/Elgan_How_to_pop_your_Internet_filter_bubble_?taxonomyId=167&amp;pageNumber=3">How to pop your Internet &lsquo;filter bubble&rsquo;</a><br/>
arXiv Blog via MIT Technology Review <a href="http://www.technologyreview.com/view/522111/how-to-burst-the-filter-bubble-that-protects-us-from-opposing-views/">How to Burst the &ldquo;Filter Bubble&rdquo; that Protects Us from Opposing Views</a></p>

<p>Duck Duck Go is een zoekmachine die geen gebruik maakt van de <em>filter bubble</em>, en daarom een veiligere optie kan zijn om op het web te surfen. Hun <em><a href="https://duckduckgo.com/about">&ldquo;About&rdquo;</a></em> pagina biedt meer informatie over hoe deze zoekmachine werkt. De <em>developers</em> achter Duck Duck Go hebben ook webpagina&rsquo;s aangemaakt over respectievelijk <a href="http://dontbubble.us/">de <em>filter bubble</em> en zijn gevolgen</a>, en <a href="http://fixtracking.com/">hoe hem tegen te gaan</a>.</p>
]]></content>
  </entry>
  
  <entry>
    <title type="html"><![CDATA[Voorgeschiedenis]]></title>
    <link href="http://filterbubbel.github.io/blog/2014/05/05/voorgeschiedenis/"/>
    <updated>2014-05-05T13:50:06+02:00</updated>
    <id>http://filterbubbel.github.io/blog/2014/05/05/voorgeschiedenis</id>
    <content type="html"><![CDATA[<p>Op 4 december 2009 pakte Google uit met een opzienbarende vernieuwing; de zogenaamde <em>personalised search</em>, ook wel &ldquo;privé zoeken&rdquo; in het Nederlands. Vanaf dat moment zouden de zoekresultaten van elke individuele gebruiker automatisch aangepast worden aan wat de zoekmachine beschouwde als de meest pertinente vondsten, op basis van bepaalde parameters die opgemeten en bijgehouden werden. De reden voor deze aanpassing, zo stelde Google, was dat de hoeveelheid data die op het internet te doorspitten is, zodanig enorm was geworden dat aangepaste zoekresultaten het vinden van de gewenste informatie aanzienlijk zou vergemakkelijken.</p>

<!-- more -->


<p>In de praktijk bewerkstelligde het bedrijf deze geadapteerde resultaten door een set algoritmes los te laten op een stevig aantal variabelen, zoals bijvoorbeeld bezochte sites en gebruikte zoektermen. Als logisch gevolg krijgt een gebruiker van Google in de eerste plaats de resultaten voorgeschoteld waarvan Google denkt dat zij waarschijnlijk de geprefereerde webpagina&rsquo;s zijn. Google kreeg heel wat kritiek te verwerken over deze beslissing, en na Eli Parisers boek, <em>&ldquo;The Filter Bubble: What the Internet Is Hiding From You&rdquo;</em>, dat het concept aan een breder publiek voorstelde, werd het fenomeen in het publieke oog ook nog eens omgedoopt met de eerder negatief geladen term <em>&ldquo;filter bubble&rdquo;</em>. Deze bubbel, zo stelde de criticasters, maakt immers dat een persoon die op zoek is naar informatie op het internet bijna per definitie wordt geleid naar de inlichtingen en meningen die het dichtst aansluiten bij wat hij of zij al weet en denkt. Deze figuurlijke stolp fungeert als een moeilijk te doordringen afscheiding van de buitenwereld, die fundamenteel verandert hoe er op het internet met informatie en opinies wordt omgegaan.</p>

<p>De filter bubble steunt op drie pijlers. Ten eerste is het zo dat iedere persoon omringd wordt door de wanden van zijn eigen &ldquo;zeepbel&rdquo;. Hoewel vrienden, kennissen en opiniemakers op het internet de vorm en inhoud van deze bel beïnvloeden, maken ze er intrinsiek geen deel van uit. Voor Eli Pariser is dit punt fundamenteel. Hij stelt namelijk dat het internet een middel kan zijn om bruggen te slaan tussen mensen, maar dat de filter bubble net het tegenovergestelde veroorzaakt; het creëert afstand en verschillen waar die niet horen te bestaan. Ten tweede is het heel moeilijk om duidelijk aan te tonen wat de filter bubble nu wel en niet aanbrengt en verbergt voor de gebruiker. Vaststellen wat de algoritmes van Google precies bestempelen als onnodige informatie, kan heel lastig zijn, en het is zeker niet onmogelijk zich voor te stellen dat er door deze analytische tools wel eens fouten worden gemaakt op dat vlak. Op die manier loopt men het risico valabele informatie te missen. De derde pijler, ten slotte, is de moeilijk te ontkomen aard van het gepersonaliseerde zoeken. Zodra men zich op internet begeeft, bevindt men zich effectief binnen een persoonlijke bubbel.</p>

<p>Die laatste pijler werd alleen maar versterkt toen grote internetondernemingen als Youtube, de zoekmachine Yahoo, Facebook, enzovoort in navolging van Google gelijkaardige algoritmes toe begonnen te passen op hun websites en applicaties. Ook zij haalden het scheppen van orde in de chaos van het internet aan als reden, maar in werkelijkheid waren ook web-advertenties een belangrijke factor. Het verzamelen van data over elke gebruiker stelt deze giganten er namelijk toe in staat hun reclame af te stemmen op persoonlijke interesses, wat de effectiviteit en de financiële waarde ervan enorm vergroot. Ook internetwinkels als de immens populaire Amazon beseften het potentieel: het aanbrengen van producten, gebaseerd op de voorkeuren van de internetwinkelaar, had zeer positieve effecten op hun jaarlijkse opbrengsten. Daarnaast brengt het data-mijnen van deze bedrijven bepaalde implicaties met zich mee over de privacy van de gebruiker. Sinds het PRISM-incident, dat op gang werd gebracht door Edward Snowden, is tevens gebleken dat deze bedrijven door hun overheden verplicht kunnen worden persoonlijke informatie te delen, wat extra olie op het vuur heeft gegooid.</p>

<p>Dit alles gezegd zijnde heeft personalised search zeker een aantal voordelen voor de eindgebruiker, en kunnen er langs de andere kant ook stappen ondernomen worden om de effecten van de <em>filter bubble</em> te minimaliseren. Over dat laatste kunt u tips vinden op deze blog.</p>
]]></content>
  </entry>
  
  <entry>
    <title type="html"><![CDATA[Concrete Effecten]]></title>
    <link href="http://filterbubbel.github.io/blog/2014/05/04/concrete-effecten/"/>
    <updated>2014-05-04T13:50:16+02:00</updated>
    <id>http://filterbubbel.github.io/blog/2014/05/04/concrete-effecten</id>
    <content type="html"><![CDATA[<p>Het is gemakkelijk om zomaar te verklaren dat de <em>filter bubble</em> een invloed uitoefent op de manier waarop wij als internetsurfers informatie vergaren, maar we kunnen er pas werkelijk zeker van zijn dat er iets van de kritiek aan is als we het met eigen ogen gezien hebben. Om die reden hebben wij een piepkleine steekproef uitgevoerd. Het groepje dat deze website heeft gemaakt en de inhoud ervan heeft onderzocht en uitgeschreven, bestaat uit acht mensen. We vroegen ons af of we zelf zouden kunnen verifiëren in hoeverre zoekmachines als Google, Ask.com en Bing verschillende zoekresultaten naar voren schoven, afhankelijk van de gebruiker, en of het echt waar was dat Duck Duck Go volledig neutraal en <em>filter bubble</em>-loos was.</p>

<!-- more -->


<p>Om de waarachtigheid van de bubbel te bewijzen dan wel te ontkrachten, besloten we allemaal zoekresultaten in te geven en vast te leggen via screenshots. Zeven van de acht mensen zouden daarna hun resultaten voorleggen aan het laatste overgebleven groepslid, dat dan de zoektermen zelf uit zou proberen en zou bekijken in hoeverre er daadwerkelijk een verschil te bemerken was. Deze zoektermen werden gekozen op basis van het onderwerp waar elk groepslid op dat moment onderzoek naar aan het doen was in verband met een paper. Het idee was dat elk van de zeven groepsleden het onderwerp van hun persoonlijke paper in zou geven in een aantal zoekmachines, wat hun zoekresultaten in theorie onderhevig zou moeten maken aan personalisering, aangezien zij al veel rond dit onderwerp gewerkt hadden op het web. Het achtste groepslid, dat geen specifieke binding had met deze onderwerpen, zou dan dezelfde zoektermen ingeven, en bekijken in hoeverre dit de zoekresultaten beïnvloedde.</p>

<p>Wat volgt is een kleine selectie van vergelijkende afbeeldingen die voortgekomen zijn uit deze test. Onze conclusie is dat het verschil in resultaten niet ongelooflijk dramatisch is, maar dat er bij de drie meest populaire zoekmachines wel degelijk verschillen te spotten zijn. Duck Duck Go, daarentegen, is daar niet op te betrappen, tenzij in een heel specifiek geval, zoals u zo meteen zult zien. Alle afbeeldingen hebben betrekking op de eerste pagina van zoekresultaten die naar boven komt. Vermeld dient nog te worden dat alle zoekopdrachten uitgevoerd worden door een relatief homogene steekproef van Leuvense studenten uit dezelfde leeftijdscategorie. Met de hyperlinks onder het woord &ldquo;hier&rdquo; kan u na elke set foto&rsquo;s ook zelf testen hoe hard uw resultaten verschillen van de voorbeelden.</p>

<p><aside class="figures"></p>

<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/mUZG8o2.jpg"><img height="420" width="400" src="http://i.imgur.com/mUZG8o2.jpg"></a>
  <figcaption style="text-align: center; font-size: 9pt;">Voorbeeldafbeelding A</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/XxRQfqQ.jpg"><img height="420" width="400" src="http://i.imgur.com/XxRQfqQ.jpg"></a>
  <figcaption style="text-align: center; font-size: 9pt;">Voorbeeldafbeelding B</figcaption>
</figure>


<p></aside></p>

<p>We beginnen onze voorbeelden met wat algemeen beschouwd wordt als dé zoekmachine der zoekmachines: Google. Het bewijs dat Google wel degelijk haar resultaten filtert is meteen geleverd. Doch het eerste resultaat hetzelfde is, zien we bij de respectievelijke nummers 2 al een verschil opduiken. Hoewel bij voorbeeld A een Wikipedia-pagina op nummer twee staat, is dat bij voorbeeld B een pagina van History Today. Dit resultaat komt bij voorbeeld A ook voor, maar dan op nummer 3. Bij de rest van de respectievelijke pagina&rsquo;s zijn de verschillen ook vooral terug te brengen op een kwestie van volgorde. Het meest opvallende verschil is resultaat nummer 8 van voorbeeld A: daar duikt een pagina van <em>www.washingtonblog.com</em> op, die niet terug te vinden is bij voorbeeld B. Het feit dat de link van dit resultaat paars gekleurd is en niet blauw, geeft ons een hint over een mogelijke reden; de paarse kleur betekent dat de gebruiker van voorbeeld A deze link in het verleden al bezocht heeft. Google heeft dit feit onthouden en brengt daarom de pagina opnieuw naar boven, en met meer prioriteit, in een poging de gezochte informatie waarvan de zoekmachine verwacht dat ze pertinent is, sneller te verschaffen.</p>

<p>Als conclusie kunnen we stellen dat Google zeker niet ontsnapt aan de waarheid die zich gepresenteerd heeft; het personaliseerd zoeken heeft de zoekresultaten voor de respectievelijke gebruikers zeker aangepast. Dit gezegd zijnde moet de magnitude van deze verschillen ook gerelativeerd worden. De verschillen zijn voornamelijk een kwestie van een verschil in volgorde, althans voor de eerste pagina. Wij kijken in deze steekproef niet verder dan de eerste pagina omdat wij menen dat er in het algemeen vooral aandacht wordt besteed aan de eerste pagina zoekresultaten. Wij kunnen ons als dusdanig voorstellen dat deze schijnbaar kleine verschillen op termijn, en wanneer geëxtrapoleerd naar een veel grotere steekproef, wel degelijk een reëel verschil kunnen maken. Wanneer een pagina die de zoekmachine beschouwt als minder relevant naar de tweede pagina wordt verwezen, of zelfs naar de lagere regionen van de eerste pagina, loopt men in onze optiek al het risico om deze pagina te missen. Een pagina die wel of niet gelezen wordt &mdash; als we dat idee opentrekken naar het wereldwijde gebruik van Google, durven wij ons voor te stellen dat daar noemenswaardige repercussies aan verbonden zijn.</p>

<p>Wij onthouden er ons evenwel van echte conclusies te trekken in dit verband, vanwege de zeer kleine schaal waarop de steekproef werd uitgevoerd. Wat we wel kunnen afleiden is het volgende; wie Google Search gebruikt, krijgt zoekresultaten die onderhevig zijn aan de effecten van aangepaste zoekresultaten.<br/>
Probeer het zelf <a href="https://www.google.be/?gfe_rd=cr&amp;ei=ZYF1U8i0HIqwOu-6gIAE#q=Japanese+fascism">hier</a>.</p>

<p><aside class="figures"></p>

<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/Rr5FskG.jpg"><img height="420" width="400" src="http://i.imgur.com/Rr5FskG.jpg"></a>
  <figcaption style="text-align: center; font-size: 9pt;">Voorbeeldafbeelding A</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/QT3pHny.jpg"><img height="420" width="400" src="http://i.imgur.com/QT3pHny.jpg"></a>
  <figcaption style="text-align: center; font-size: 9pt;">Voorbeeldafbeelding B</figcaption>
</figure>


<p></aside></p>

<p>In eerste instantie merken we dat de resultaten opmerkelijk gelijklopend lijken te zijn. Van de vijf afbeeldingen die in preview getoond worden bovenaan de pagina, er is maar één verschillend, en de eerste vijf zoekresultaten zijn opmerkelijk genoeg exact dezelfde. Maar dan duikt het verschil op, en wordt ook blootgelegd hoe de gepersonaliseerde zoekresultaten van Bing werken. Bij voorbeeld A, wiens gebruiker onderzoek doet naar <em>&ldquo;Japanese host clubs&rdquo;</em>, een vorm van Japans etablissement waar zich een nachtleven afspeelt, hebben zoekresultaat zes en zeven betrekking of deze specifieke betekenis van <em>&ldquo;host&rdquo;</em>. Natuurlijk, <em>&ldquo;host&rdquo;</em> is een Engels woord dat ook simpelweg gastheer betekent, in de zin van de persoon die een andere persoon in zijn huis ontvangt of onderbrengt. Bij voorbeeld B, wiens gebruiker geen specifiek opzoekwerk heeft gedaan naar deze host clubs, komen links naar boven die verwijzen naar de Japanse manier van gasten ontvangen. Als we bij voorbeeld A dan even verder gaan kijken, zien we dat deze links ook verschijnen, maar niet als nummer 6 en 7, maar als 8 en 9.</p>

<p>Dat verschil lijkt verwaarloosbaar, en wij kunnen ook niet stellen dat het werkelijk opzienbarend is, maar het bewijst wel één ding; de zoekmachine Bing wist dat de gebruiker van voorbeeld A reeds gezocht had naar links die gaan over <em>&ldquo;Japanese host clubs&rdquo;</em>, en maakte van die informatie gebruik om prioriteit te geven aan links die daarop betrekking hadden, in plaats van de links die over de andere invulling van de term <em>&ldquo;Japanese hosts&rdquo;</em> gingen. Daarbij is het zo dat gebruiker A Bing nog niet heeft gebruikt om opzoekwerk te doen in verband met haar paper: dat wijst erop dat Bing deze informatie wist op te halen zonder dat daarvoor Bing zelf reeds gebruikt moest worden. Wat de precieze bron is van deze informatie is ons onbekend, maar het is niet onvoorstelbaar dat de website gebruik maakte van haar <em>cookies</em> om reeds bezochte sites over <em>&ldquo;Japanese host clubs&rdquo;</em> naar voren te schuiven.<br/>
Probeer het zelf <a href="http://www.bing.com/search?q=Japanese+hosts&amp;qs=n&amp;form=QBLH&amp;filt=all&amp;pq=japanese+hosts&amp;sc=0-13&amp;sp=-1&amp;sk=&amp;cvid=98e76e7ee015427d9015ff2a602e3200">hier</a>.</p>

<p><aside class="figures"></p>

<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/Alxz5Eh.jpg"><img height="420" width="400" src="http://i.imgur.com/Alxz5Eh.jpg"></a>
  <figcaption style="text-align: center; font-size: 9pt;">Voorbeeldafbeelding A</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/ZbNQRAT.jpg"><img height="420" width="400" src="http://i.imgur.com/ZbNQRAT.jpg"></a>
  <figcaption style="text-align: center; font-size: 9pt;">Voorbeeldafbeelding B</figcaption>
</figure>


<p></aside></p>

<p>Deze resultaten, op basis van een test met de zoekmachine Ask.com, lijken in eerste instantie vrij positief. De bovenste widget, met <em>&ldquo;explore answers about&rdquo;</em> is bij beide voorbeelden exact dezelfde. Ook de zoekresultaten lijken geen enorm grote invloed te ondervinden van de <em>&ldquo;filter bubble&rdquo;</em>. Er zijn echter wel kleine verschillen, zoals het artikel van www.basverbeek.be over de &ldquo;illegaliteit van de Koreaanse annexatie&rdquo;. Bij voorbeeld A, dat toebehoort aan de persoon die er onderzoek over doet, staat dit resultaat hoger, mogelijk omdat ze dat resultaat al eens bekeken heeft. Opvallend is ook het Youtube-filmpje dat onderaan de pagina opduikt bij voorbeeld A, en afwezig is bij voorbeeld B. De reden ligt waarschijnlijk in het feit dat de gebruiker van voorbeeld A dit filmpje in verband met haar paper bekeken heeft.</p>

<p>Ook bij Ask.com kunnen we dus vaststellen dat de zoekresultaten zich aanpassen aan de gebruiker die ze ingeeft. Hoewel we ten alle tijden indachtig blijven dat deze steekproef te klein is om harde, algemene conclusies te kunnen trekken, kunnen we wel zeggen dat de resultaten van Ask.com in dit geval eerder minimaal verschillen tussen iemand die al wat op het net heeft gewerkt rond het thema van de Koreaanse annexatie in vergelijking met iemand die er, althans recent, niets over heeft opgezocht. <br/>
Probeer het zelf <a href="http://www.ask.com/web?q=Japanese+Annexation+of+Korea&amp;qsrc=0&amp;o=0&amp;l=dir&amp;qo=homepageSearchBox">hier</a>.</p>

<p><aside class="figures"></p>

<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/Uw6RWZY.jpg"><img height="420" width="400" src="http://i.imgur.com/Uw6RWZY.jpg"></a>
  <figcaption style="text-align: center; font-size: 9pt;">Voorbeeldafbeelding A</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/gFSWxmF.jpg"><img height="420" width="400" src="http://i.imgur.com/gFSWxmF.jpg"></a>
  <figcaption style="text-align: center; font-size: 9pt;">Voorbeeldafbeelding B</figcaption>
</figure>


<p></aside></p>

<p>We zijn uiteraard bijzonder geïnteresseerd in de resultaten die we verkrijgen met de zoekmachine Duck Duck Go, aangezien zij slechts één doelstelling voorop zegt te stellen: zoekresultaten verschaffen zonder daarbij eender welke actie van de gebruiker te tracken en zonder de zoekresultaten te beïnvloeden. Nu, over de privacy-beloftes van Duck Duck Go kunnen we uit deze resultaten jammer genoeg geen echte conclusies trekken, maar in termen van de concrete effecten van een potentiële <em>filter bubble</em> kunnen we dat wel. De resultaten, zoals u kan zien, zijn helemaal dezelfde. Als u er zeker van wil zijn dat uw zoekresultaten bij een onderzoek niet onderhevig zullen zijn aan invloed van buitenaf, lijkt op basis van deze resultaten Duck Duck Go de meest passende oplossing.<br/>
Probeer het zelf <a href="https://duckduckgo.com/?q=Japanese+Annexation+of+Korea">hier</a>.</p>

<p><aside class="figures"></p>

<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/i86D6JP.jpg"><img height="420" width="275" src="http://i.imgur.com/i86D6JP.jpg"></a>
  <figcaption style="text-align: center; font-size: 9pt;">Voorbeeldafbeelding A</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/wz81CZA.jpg"><img height="420" width="275" src="http://i.imgur.com/wz81CZA.jpg"></a>
  <figcaption style="text-align: center; font-size: 9pt;">Voorbeeldafbeelding B</figcaption>
</figure>




<figure style="float: left; margin-bottom: 5px; margin-left: 2%; margin-right: 2%;">
  <a href="http://i.imgur.com/H548jHG.jpg"><img height="420" width="275" src="http://i.imgur.com/H548jHG.jpg"></a>
  <figcaption style="text-align: center; font-size: 9pt;">Voorbeeldafbeelding C</figcaption>
</figure>


<p></aside></p>

<p>We hernemen hier snel Duck Duck Go om een kleine opmerking te maken. Hoewel het in principe onmogelijk is dat de zoekresultaten van Duck Duck Go onderhevig zijn aan invloed van buitenaf, via bijvoorbeeld <em>cookies</em>, is er één geval waarin de resultaten toch kunnen verschillen. Toen we deze steekproef origineel afnamen, en enkele weken later de resultaten vergeleken, constateerden we tot onze verrassing dat de zoekresultaten aanzienlijk verschilden. Dat stelde ons voor een raadsel. Zou Duck Duck Go op één of andere manier haar gebruikers een leugen voorspiegelen over haar anonieme kwaliteiten? Dat leek onwaarschijnlijk, want dan zou iemand dat ondertussen al wel gemerkt hebben.</p>

<p>De verklaring, zo bleek, lag in het feit dat Duck Duck Go om de zoveel tijd intern haar database opkuist en de zoekresultaten die verbonden zijn met een zoekterm zo herschudt en aanpast. In de tijdsspanne van drie weken tussen de originele proef en de resultatenvergelijking, was er blijkbaar een danig database-onderhoud doorgevoerd, wat de resultaten had beïnvloed. Dat bewezen we door nogmaals een poging te wagen. Zoals u kan zien, is voorbeeld C (de originele zoekresultaten) verschillend van het punt van vergelijking, voorbeeld D. Maar toen we na onze kortstondige verwarring bij onze tweede poging voorbeeld E voor onze neus kregen, wisten we dat het opgelost was; voorbeeld D en E zijn identiek.</p>

<p>Over Duck Duck Go blijft onze conclusie dus geldig; het is dé zoekmachine voor gebruikers die geen aangepaste zoekresultaten willen.<br/>
Probeer het zelf <a href="https://duckduckgo.com/?q=Japanese+linguistics+personal+pronouns">hier</a>.</p>
]]></content>
  </entry>
  
  <entry>
    <title type="html"><![CDATA[Voordelen]]></title>
    <link href="http://filterbubbel.github.io/blog/2014/05/03/voordelen/"/>
    <updated>2014-05-03T13:50:59+02:00</updated>
    <id>http://filterbubbel.github.io/blog/2014/05/03/voordelen</id>
    <content type="html"><![CDATA[<p>De term <em>&ldquo;filter bubble&rdquo;</em> torst een eerder negatieve connotatie met zich mee. In 2009 ging Google nog tuk op haar gepersonaliseerde zoekresultaten, die het vinden van de juiste informatie moesten vergemakkelijken, maar sindsdien heeft het concept allerlei criticasters te verwerken gekregen, die de &ldquo;bubbel&rdquo; beschouwen als een absolute beknotting van de vrijheid om nieuwe informatie te ontdekken en verwerken. Naast de bezorgdheden rond privacy, zo stelt onder andere Eli Pariser, die de term <em>&ldquo;filter bubble&rdquo;</em> populair maakte, zorgt het er immers voor dat surfers de mogelijkheid mislopen om hun visie te verbreden door contacten met webpagina&rsquo;s waar meningen op gepropageerd worden die niet overeen komen met de hunne. We moeten echter trachten genuanceerd te zijn: dat het surfgedrag van een persoon opgevolgd wordt om meer gerichte reclame te kunnen genereren is één zaak, maar in het idee van Google zitten desondanks ook potentieële voordelen. Op deze pagina bekijken we welke argumenten er ter ondersteuning van het bestaan van een danige filter bubble gesteld kunnen worden. Voor een bespreking van de nadelen verwijzen wij u graag door naar de tegenhangende tekst.</p>

<!-- more -->


<p>Het argument tegen het gepersonaliseerd zoeken van zoekmachines als Google Search dat het vaakst wordt opgediept luidt als volgt: de <em>filter bubble</em> houdt de gebruiker tegen in zijn pogingen om informatie te vergaren die verder reikt dan wat hij al wist en dacht, en dit vaak zonder dat hij of zij er zich zelfs maar bewust van is. Op die manier kan een persoon niet groeien, en zal hij of zij altijd vast blijven zitten in de oude en stevig verankerde denksporen, en dit terwijl het internet net een als poort zou moeten fungeren voor zij die hun horizon zoeken te verbreden. De realiteit is echter dat het bijzonder moeilijk is om de effecten van de filter op een zinvolle manier te quantificeren; uitzoeken wat er wel en niet weerhouden wordt aan informatie is bijzonder moeilijk aan te tonen. De vraag of deze hekeling dus wel terecht is, dient zich aan. Daarnaast moeten we ons ook afvragen in hoeverre de <em>filter bubble</em> de meeste internetgebruikers niet exact geeft wat ze willen, ook al wordt er luid geschreeuwd om bevrijding van het digitale juk.</p>

<p>Het is namelijk zo dat een goede toepassing van personaliseerde zoekresultaten wel degelijk heilzame effecten kan hebben. Bij een optimale configuratie worden exploratie en gebruiksvriendelijkheid gemengd; er worden nieuwe artikels en meningen aangeboden, die evenwel genoeg aansluiting hebben bij de interesses van de gebruiker om de zoektocht naar informatie zo snel en pijnloos mogelijk te maken. Idealiter zouden resultaten zelfs gemanipuleerd worden om nieuwe zaken aan te bieden waar men anders, gebaseerd op wat men wel en niet weet, niet bij uitgekomen zou zijn. Wanneer mensen hun ervaringen met het doorsnuisteren van het web beschrijven, hebben ze wel eens over deze &ldquo;toevallige vondsten&rdquo;, die hen iets nieuws hebben geleerd, of waarmee ze een fantastische nieuwe toepassing hebben ontdekt. De voorbeelden van nieuwe ideeën, boeken, plekken of personen die plots de aandacht trekken van de gebruiker en een nieuwe wereld voor hem of haar openen zijn in dat verband legio.</p>

<p>Daarbij zijn de voorkeuren van mensen niet monolithisch en onveranderlijk; nieuwe indrukken wekken nieuwe passies op, en algoritmes voor aangepaste zoekresultaten kunnen, mits enige fijngevoeligheid vanwege de ontwerper, zeker bijdragen in dit proces van zelfverbreding. Natuurlijk houdt dit idee een ideale voorstelling van de feiten in, want het is maar moeilijk te achterhalen in hoeverre een zoekmachine als pakweg Google deze eigenschappen momenteel daadwerkelijk invult. Dit gezegd zijnde valt het aanwezige potentieel voor een internetervaring die nog moeitelozer en positiever verloopt niet te ontkennen. Bovenal kan men zeggen dat het ook voor de uitbaters van de algoritmes die de <em>filter bubble</em> in stand houden nuttig is om hun klanten nieuwe zaken aan te bieden. Voor een internetindustrie die er haar handel van maakt de gebruiker aan te zetten tot eindeloos klikken en doorklikken, is het immers van groot belang de informatiestroom vers en interessant te houden. Als de gebruikers geen nieuwe inhoud tegenkomen, haken ze af, en dat is wel het laatste wat deze bedrijven willen.</p>

<p>Er valt ook moeilijk af te dingen op het feit dat de <em>filter bubble</em> bijdraagt aan een zekere ordening van het internet op basis van persoonlijke voorkeuren. Net zoals het universum zet de informatiewolk van het internet steeds verder uit, en dat ontmoedigt veel mensen, die de bomen door het bos niet meer zien. Natuurlijk zijn er veel manieren om het internet voor ons te laten werken, zoals <em>RSS-feeds</em>, maar ook een ingebouwde zeef die informatie filtert is voor velen onder ons een dankbaar geschenk. In onze haast om Google, Yahoo, enzovoort te beschuldigen van allerlei wandaden, durven we dus tevens wel eens te vergeten dat veel internetgebruikers dit soort manipulatie van hun ervaringen op internet net zelf willen. Het is met het internet zoals met alle zaken in ons leven; we gaan op zoek naar de zaken die onze meningen weerspiegelen, en genieten ervan als we die vinden. Daarbij worden artikels die eruit zien alsof ze onze meningen tegenspreken vaak overgeslagen wegens te vermoeiend en &ldquo;waardeloos&rdquo;. De artikels die grosso modo de meeste invloed op ons uitoefenen zijn artikels die het met ons eens zijn, maar wel bepaalde nuances opgooien die we incorporeren in onze visie. Uiteraard is dat niet voor elke internetgebruiker zo, maar niettegenstaande het feit dat velen ondertussen beseffen wat Google doet met hun resultaten, blijven enorme hoeveelheden mensen de zoekmachine gebruiken. Dat wijst er toch op dat er een zekere gebruiksvriendelijkheid aan vasthangt. Mensen die snel aan kwaliteitsvolle informatie willen geraken, zijn vaak dankbaar dat hen wat ze voor ogen hadden op een dienblaadje gepresenteerd wordt.</p>

<p>Een zoekmachine als Duck Duck Go, daarentegen, die zich niet bezigt met het aanpassen van zoekresultaten, biedt de ondernemende zoeker ook een breed gamma aan webpagina&rsquo;s aan, maar dwingt hem of haar er ook toe dieper te spitten om te vinden wat hij of zij zoekt. Het internet is een snelweg, waarop alle gegevens aan hoge snelheden van zender naar ontvanger getransporteerd moeten worden. Iemand die zich tot Duck Duck Go wendt is met andere woorden gevoeliger aan het mislopen van bronnen die voor hem of haar wel degelijk de moeite waard zouden kunnen zijn. In scherp contrast met de kritiek die geponeerd wordt door Eli Pariser en diens medestanders, kan het gebruiksgemak van gepersonaliseerd zoeken dus net een boost geven aan de zelfontplooiing van de gebruiker.</p>
]]></content>
  </entry>
  
  <entry>
    <title type="html"><![CDATA[Tegenmaatregelen]]></title>
    <link href="http://filterbubbel.github.io/blog/2014/05/02/tegenmaatregelen/"/>
    <updated>2014-05-02T13:51:20+02:00</updated>
    <id>http://filterbubbel.github.io/blog/2014/05/02/tegenmaatregelen</id>
    <content type="html"><![CDATA[<p>Aan de <em>filter bubble</em> zijn zowel voordelen als nadelen verbonden. Als de gedachte dat bedrijven als Google uw doen en laten op het internet registreren, u niet aanstaat, zijn er enkele simpele stappen die u kan ondernemen om de effecten van de bubbel te minimaliseren. Let echter wel op; de prijs van een vergrootte anonimiteit op het internet staat voor een zekere vermindering van de snelheid van gebruik. In het geval van <em>cookies</em>, bijvoorbeeld, zal u na de verwijdering en uitschakeling ervan merken dat u op sites telkens opnieuw manueel moet inloggen. Als u dat soort gebruiksgemak prioriteert boven het vermogen om de personalisering van uw zoekopdrachten te onderdrukken, kan u de <em>cookies</em> uiteraard laten zoals ze zijn.</p>

<!-- more -->


<h3>Mogelijkheid 1</h3>

<p>De zoekmachine Duck Duck Go is ontworpen als reactie op het gepersonaliseerd zoeken van de overige zoekmachines. Gabriel Weinberg richte zijn bedrijf, dat dezelfde naam draagt, op met de filosofie in het achterhoofd dat een gebruiker altijd anoniem moest kunnen zoeken. Bijgevolg houdt Duck Duck Go naar eigen zeggen geen enkele vorm van informatie inzake haar zoekopdrachten bij. Probeer het zelf op <a href="https://duckduckgo.com/">www.duckduckgo.com</a>!</p>

<h3>Mogelijkheid 2</h3>

<p><em>Cookies</em> zijn kleine bestanden die uw browser opslaat, en waarin bijvoorbeeld informatie zit over uw login-gegevens van een gegeven site. Via de doorlichting van deze bestandjes kunnen websites zoals Google veel te weten komen over hun gebruikers. U kan <em>cookies</em> die reeds opgeslagen zijn verwijderen, en uw browser ook zo instellen dat hij geen <em>cookies</em> meer bijhoudt. Voor een zogenaamde &ldquo;<em>cookieblock</em>&rdquo; kan u zich wenden tot een aantal extensies, zoals bijvoorbeeld &ldquo;BetterPrivacy&rdquo;.</p>

<p>Het verwijderen van uw <em>cookies</em> kan u op verschillende manieren doen. Windowsgebruikers kunnen op het niveau van hun <em>operating system</em> <em>cookies</em> vernietigen door in het Start-menu naar instellingen te gaan. Onder &ldquo;configuratie&rdquo; vindt u &ldquo;Internet opties&rdquo;, waar een knop onder zit die als &ldquo;<em>Cookies</em> verwijderen&rdquo; gelabeld is.</p>

<p>Indien u <a href="http://windows.microsoft.com/nl-be/windows/home">Internet Explorer</a> gebruikt, kan u via het menu Extra naar &ldquo;Internetopties&rdquo; gaan. De tab &ldquo;Algemeen&rdquo; biedt u daar de mogelijkheid om uw &ldquo;browsegeschiedenis&rdquo; te verwijderen. Logischerwijze moet u daarbij &ldquo;<em>cookies</em>&rdquo; aanvinken. Er bestaat ook de mogelijkheid om <em>cookies</em> bij te houden tot het einde van de sessie, en ze daarop automatisch te laten verdwijnen wanneer u de browser afsluit. Daarvoor kan u de optie &ldquo;browsegeschiedenis verwijderen bij afsluiten&rdquo; gebruiken.</p>

<p>Ook <a href="http://www.mozilla.org/nl/firefox/new/#">Firefox</a>gebruikers kunnen komaf maken met hun <em>cookies</em>. Via het Firefox menu kan men naar de tab &ldquo;Geschiedenis&rdquo; gaan, waar een optie onder te vinden is die &ldquo;Recente geschiedenis wissen&rdquo; heet. Na aan te hebben gegeven welke <em>cookies</em> u wilt verwijderen op basis van de ouderdom ervan, zal de browser ze weggooien. De optie om de <em>cookies</em> slechts bij te houden tot het einde van de sessie vindt u dan weer onder de tab &ldquo;Opties&rdquo;. Onder &ldquo;Privacy-instellingen&rdquo; kan u daarbij kiezen voor de mogelijkheid om de geschiedenis nooit te laten onthouden.</p>

<p><a href="https://www.google.com/intl/nl/chrome/browser/">Chrome</a>gebruikers, ten slotte, dienen te klikken op het menu-icoontje van de browser (dat eruit ziet als drie liggende streepjes), waarna ze via &ldquo;Browsegeschiedenis wissen&rdquo; hun <em>cookies</em> de vergetelheid in kunnen sturen. De optie om ze bij afsluiting van de browser te vernietigen, zit bij de browser van Google dan weer onder de privacy-instellingen. Bij de tab &ldquo;<em>Cookies</em>&rdquo; is het dan zaak de functie &ldquo;Lokale gegeven alleen bewaren tot ik mijn browser sluit&rdquo; aan te vinken.</p>

<h3>Mogelijkheid 3</h3>

<p>Webpagina&rsquo;s bevatten soms zogenaamde <em>&ldquo;trackers&rdquo;</em>, die uitgebaat worden door een derde partij. Wanneer u dan zulke sites bezoekt, zal bepaalde informatie, die voor de derde partij interessant is (voornamelijk vanwege advertentie-mogelijkheden), doorgegeven worden. Er zijn echter <em>add-ons</em> die zulke <em>trackers</em> blokkeren. <a href="https://disconnect.me/">&ldquo;DisConnect&rdquo;</a> en <a href="http://www.abine.com/index.html">&ldquo;DoNotTrackMe&rdquo;</a> zijn er slechts enkele van. Zulke plug-ins kunnen gedownload en geïnstalleerd worden via hun eigen webpagina, maar komen ook vaak naar boven in de gespecialiseerde <em>add-on stores</em> die de bedrijven achter browsers als Firefox en Google Chrome onderhouden.</p>

<h3>Mogelijkheid 4</h3>

<p>Als het gaat om data-mijnen, kunnen we niet om Facebook heen; het bedrijf van Mark Zuckerberg is één van de meest lucratieve internetondernemingen op deze planeet, en heeft veel van haar winsten te danken aan de grootscheepse verzameling van data over haar gebruikers, iets waar het bedrijf dezer dagen steeds meer kritiek over naar de oren geslingerd krijgt. De kans is reëel dat u lid bent van Facebook; indien dat zo is, kan u al veel potentiële schade vermijden door uw privacy-instellingen aan te passen. De <a href="https://www.facebook.com/help/?topic=privacy">hulppagina</a> van de site zelf kan u daar bij helpen.</p>

<p>Voorts kan u ook vermijden dat zoekmachines als Microsofts Bing gebruik maken van uw Facebook-gebruikersinformatie. Dat doet u door naar het menu <em>&ldquo;Privacy Shortcuts&rdquo;</em> te gaan. De optie <em>&ldquo;Apps&rdquo; </em>bevindt zich onder &ldquo;Meer opties&rdquo;, en biedt de mogelijkheid om &ldquo;Instant Personalisation&rdquo; uit te vinken. Dat zal Facebook grotendeels tegenhouden in het graven naar uw surfgewoonten.</p>

<h3>Mogelijkheid 5</h3>

<p>Er bestaat een hele resem aan extensies voor de grote browsers die u kunnen helpen bij het verbergen van uw surfgedrag. <a href="https://chrome.google.com/webstore/detail/keep-my-opt-outs/hhnjdplhmcnkiecampfdgfjilccfpfoe?hl=en"><em>&ldquo;Keep my opt-outs&rdquo;</em></a> is een aanrader voor Chromegebruikers, en voor Firefox kan de optie <em>&ldquo;Do not track&rdquo;</em> simpelweg aangevinkt worden. Daarnaast hebben de meeste browsers tegenwoordig een <em>&ldquo;private browsing&rdquo;</em> mode, die specifiek bedoeld is voor surfsessies waar geen sporen van overblijven. Ten slotte zijn er ook de browsers die hun netwerkdestinaties via encryptie verbergen voor <em>trackers</em>. De meest beruchte van deze gespecialiseerde browsers is waarschijnlijk Tor, al sleept die een eerder negatieve reputatie met zich mee omdat hij wel eens wordt aangewend voor louche en criminele activiteiten.</p>

<p>Als u al de hierboven beschreven stappen uitvoert, zal u vrijwel anoniem kunnen surfen, maar u levert er wel bepaalde gebruiksgemakken voor in. Of u bereidt bent het ene voor het andere te ruilen, kan u beslissen nadat u onze pagina&rsquo;s heeft gelezen over de voordelen en de nadelen van de filter bubble.</p>
]]></content>
  </entry>
  
  <entry>
    <title type="html"><![CDATA[Nadelen]]></title>
    <link href="http://filterbubbel.github.io/blog/2014/05/01/nadelen/"/>
    <updated>2014-05-01T13:51:11+02:00</updated>
    <id>http://filterbubbel.github.io/blog/2014/05/01/nadelen</id>
    <content type="html"><![CDATA[<p>Toen Google in 2009 aankondigde dat zij bepaalde algoritmes ging loslaten op de data die zij verzamelde over haar gebruikers, waarmee voorspeld zou worden welke zoekresultaten voor hen waarschijnlijke de meeste pertinente zijn, bracht dat al snel een vocale beweging op gang die het zogenaamde &ldquo;gepersonaliseerde zoeken&rdquo; hekelde als sterk beknottend voor de vrije verspreiding van informatie en meningen op het internet. Eli Pariser, één van de meer bekende tegenstanders van Googles initiatief, dat snel nagevolging kreeg van de andere internetreuzen zoals Facebook en Yahoo, gaf het fenomeen daarna de definitieve pejoratieve benaming mee: de <em>&ldquo;filter bubble&rdquo;</em>. Zoals we reeds hebben besproken, zijn er een aantal gebruiksvoordelen te verbinden met deze ontwikkeling. Desondanks hebben Pariser en de zijnen zeker een punt wanneer ze de &ldquo;bubbel&rdquo; afkraken. Deze pagina is een overzicht van de problemen die de aangepaste zoekresultaten kunnen stellen voor zij die de internetwateren bevaren, op zoek naar zelfverbreding.</p>

<!-- more -->


<p>Het eerste probleem is meteen zeer gewichtig: het proces van Googles zoekmachine, op basis waarvan het besluit om bepaalde pagina&rsquo;s naar boven te brengen, en anderen naar de onderkant van de stapel te verschuiven, is geheel ondoorzichtig. Wanneer iemand een zoekterm ingeeft, moet die persoon er bijgevolg op vertrouwen dat de algoritmes van Google geen resultaten voor hem verbergen die misschien wel net de inhoud bevatten waar hij of zij naar op zoek is. Hier is uiteraard geen kwade wil vanwege Google in het spel, maar dat neemt niet weg dat de kans op foute inschattingen vanwege het programma zeer reëel is. Door de intransparante aard van het proces zal de persoon in kwestie ook nooit weten wat hij gemist heeft. Natuurlijk is de kans op het missen van goede informatie in de wijdse data-oceaan van het internet een dagelijkse realiteit, maar het is jammerlijk als zulke zaken veroorzaakt worden door een verandering die Google toegepast heeft.</p>

<p>De bedrijven, ondertussen, bedienen zich maar al te graag van zulke algoritmes, want ze geven de onwetende klanten het gevoel dat een haast magische vloeiendheid zit in de manier waarop ze van het ene naar het andere onderwerp dat hen aangaat vliegen, zonder dat ze daar kritisch over zijn. Op die manier vergroten bedrijven als Google, Facebook, en recent ook Twitter hun jaarlijkse winstmarges aanzienlijk. En alhoewel een schijnbaar betere gebruikerservaring niet per se een obstakel hoeft te zijn, is het in zekere zin een &ldquo;vervalsing&rdquo; van de realiteit, niet ongelijkaardig aan de kleppen die over de ogen van renpaarden worden getrokken om hen ongevoelig te maken voor impulsen uit de periferie. Zij die onder de glazen stolp zitten van de <em>filter bubble</em>, zullen het zeer moeilijk hebben om signalen van aan de andere kant van het glas op te vangen. Pariser vindt in dat verband dat bedrijven op zijn minst hun werkwijze in het aanpassen van zoekresultaten en advertenties heel begrijpelijk zouden moeten uitleggen, zodat de cliënten, wiens data ze registreren en omzetten, tenminste weten waar ze voor staan.</p>

<p>Indien dat niet gebeurt, zoals nu het geval is, dreigen de sterk internetafhankelijke maatschappijen van onze wereld te versplinteren. De bubbel is ontworpen om mensen te geven wat ze willen; andere mensen die aansluiten bij hun interesses en wereldvisie. Hoewel het vinden van dit soort gelijkgezinden zeker een nobele toepassing is van de verbindende aard van het internet, loopt men het risico collectief tunnelvisie aan te kweken. Het wereldwijde web is hét middel bij uitstek om over landsgrenzen en oceanen heen te communiceren met onze medemens, maar als de populaire websites en zoekmachines van het web ons allemaal op basis van een aantal variabelen beginnen te categoriseren en ons via een trechtersysteem enkel nog met onze &ldquo;soortgenoten&rdquo; in contact brengen, komt de segregatie op basis van gedachtengoed wel heel dichtbij. De enige manier waarop meningen aangescherpt en verfijnd kunnen worden, is door de verbale confrontatie met ideologische opponenten. Dat leidt namelijk tot een internet-omgeving waarin alles om de gebruiker en diens meningen zelf lijkt te draaien, wat ons erg naar binnen gekeerd kan doen worden. Het maakt ons ook gevoeliger voor propaganda die voortbouwt op de meningen die we hebben, aangezien we te weinig in contact komen met stemmen die zulke propaganda tegenspreken. Of de gemiddelde internetsurfer dat nu wil inzien of niet, enorm invloedrijke bedrijven als Google zouden er niet actief aan bij mogen dragen door dissidente meningen systematisch weg te filteren uit hun zoekresultaten.</p>

<p>Ook op een meer algemeen informatief niveau kan de <em>filter bubble</em> beknottend werken. Zelfs als men niet op zoek is naar opiniestukken en politieke statements, kan men toch in een soort echokamer terecht komen, waarin bepaalde paradigma&rsquo;s ad infinitum terugkomen, en misinformatie kan blijven voortbestaan. Dat kan leiden tot wat men de <em>&ldquo;identity loop&rdquo;</em> noemt: omdat computergebruikers steeds dezelfde onderwerpen op zien duiken, worden hun interesses kunstmatig versterkt. Op die manier kan men zelfs poneren dat sites als Facebook hun accounthouders er onbewust toe drijven bepaalde belangstellingen te ontwikkelen. In het geval van Facebook kan er ook in omgekeerde richting een negatief proces uitgevoerd worden, waarbij banden met vrienden geruisloos vervagen. Het sociale media-bedrijf maakt er haar industrie van mensen te verbinden, zegt ze, maar in werkelijkheid werkt het bepalingsproces van de updates die al dan niet naar voren worden geschoven op basis van een puntensysteem. Als daarbij relatief weinig <em>&ldquo;likes&rdquo;</em> en bekeken foto&rsquo;s van een bevriende account worden opgemeten, zal deze vriend steeds minder opduiken in het overzicht. Dat creëert dan weer een kunstmatig gevoel van afstandelijkheid dat een weerslag kan hebben op de vriendschap in de echte wereld.</p>

<p>In die zin hebben ondernemingen als Google en Facebook een serieuze hypotheek gelegd op het vermogen van het internet om een vrij kruispunt van informatie te zijn. Waar de radio, televisie en andere media vroeger de &ldquo;poortwachters&rdquo; waren die informatie voorkauwden en zo hun publiek bij voorbaat beïnvloedden, hebben deze miljardenbedrijfen deze almachtige positie nu overgenomen. Even had het internet enorm potentieel om haar gebruikers in staat te stellen door slim en kritisch zoekwerk veel van deze voorgekauwde stof te omzeilen en zelf meningen te vormen. Natuurlijk kan kritisch zijn nog steeds; er worden gewoonweg minder middelen aangereikt om het te doen. Dat wil niet zeggen dat mensen niet intrinsiek geneigd zijn om hun eigen meningen als waar te beschouwen en alle overige maar zeer aarzelend toe te laten in hun denkbeelden, maar met de recente opkomst van de <em>filter bubble</em> is het drijfzand van de eigen overtuigingen weer net dat beetje moeilijker te ontsnappen is. De keerzijde van diezelfde munt is het feit dat het nog lastiger is geworden voor een onbekende persoon met een revolutionaire mening om voet aan de grond te krijgen. Het internet is al een hele tijd enorm omvangrijk, wat het alsmaar problematischer maakte om op te vallen, maar nu is het zelfs zover gekomen dat de meeste zoekmachines actief werken om dit soort nieuwe meningen in een donkere hoek te schuiven. In maatschappijen die trachten inclusief en democratisch te zijn, komt die ongelijke verdeling van kennis en meningen niemand ten goede.</p>

<p>Ten slotte, maar zeker niet in het minst, hangt de <em>filter bubble</em> uiteraard ook sterk samen met een verlies van privacy. De aangepaste omgeving van het internet geeft ons een goed gevoel, en maakt dus dat we gemakkelijker toegeven aan de slinkse pogingen van de bedrijven die hun brood verdienen met het doorverkopen van persoonlijke data aan reclamebureau&rsquo;s en dergelijke. We verkopen als het ware alle inzichten over wat ons bezighoudt en wat ons interesseert in ruil voor een haast gecensureerde en dus minder confronterende internetervaring.</p>

<p>Met het concept van de <em>filter bubble</em> worden dus heel wat ethische vraagstukken verbonden. Uiteindelijk moet er altijd een keuze gemaakt worden; zijn we liefst zelf verantwoordelijk voor de informatie die we consumeren, beseffende dat het internet zo monumentaal veel informatie bevat dat het onmogelijk is geworden om nog maar een fractie te zien van de aanwezige informatie? Of laten we ons helpen in het ordenen van de chaos door zoekmachines zoals Google, beseffende dat onze privacy en mogelijkheden om een genuanceerde mening te vormen daarmee potentiëel gecompromitteerd zouden kunnen worden? Beide uiteinden van het spectrum hebben hun voor- en nadelen, en we hebben getracht daarin genuanceerd te blijven. Dat is belangrijk, want de term <em>&ldquo;filter bubble&rdquo;</em> wordt bezwaard door een zeer negatieve bijklank; het is niet gemakkelijk om mensen te vinden die geadapteerde zoekresultaten verdedigen tegenover de vloedgolf van vocale critici. Als u graag meer zou willen weten over de voordelen van de <em>filter bubble</em>, die zeker ook het vernoemen waard zijn, verwijzen wij u door naar deze pagina. Indien u de zaak langs beide kanten gewikt en gewogen heeft, en tot de conclusie bent gekomen dat u liever de effecten van uw persoonlijke <em>filter bubble</em> graag wat zou verminderen, verwijzen wij u graag door naar een pagina met tips om dat doel te verwezenlijken.</p>
]]></content>
  </entry>
  
</feed>
