---
layout: post
title: "Tegenmaatregelen"
date: 2014-05-16 16:00:05 +0200
comments: true
---
Aan de *filter bubble* zijn zowel [voordelen]({% post_url 2014-05-16-voordelen %}) als [nadelen]({% post_url 2014-05-16-nadelen %})verbonden. Als de gedachte dat bedrijven als Google uw doen en laten op het internet registreren, u niet aanstaat, zijn er enkele simpele stappen die u kan ondernemen om de effecten van de bubbel te minimaliseren. Let echter wel op; de prijs van een vergrootte anonimiteit op het internet staat voor een zekere vermindering van de snelheid van gebruik. In het geval van *cookies*, bijvoorbeeld, zal u na de verwijdering en uitschakeling ervan merken dat u op sites telkens opnieuw manueel moet inloggen. Als u dat soort gebruiksgemak prioriteert boven het vermogen om de personalisering van uw zoekopdrachten te onderdrukken, kan u de *cookies* uiteraard laten zoals ze zijn. 
<!-- more -->
### Mogelijkheid 1
De zoekmachine Duck Duck Go is ontworpen als reactie op het gepersonaliseerd zoeken van de overige zoekmachines. Gabriel Weinberg richte zijn bedrijf, dat dezelfde naam draagt, op met de filosofie in het achterhoofd dat een gebruiker altijd anoniem moest kunnen zoeken. Bijgevolg houdt Duck Duck Go naar eigen zeggen geen enkele vorm van informatie inzake haar zoekopdrachten bij. Probeer het zelf op [www.duckduckgo.com](https://duckduckgo.com/)!

### Mogelijkheid 2
*Cookies* zijn kleine bestanden die uw browser opslaat, en waarin bijvoorbeeld informatie zit over uw login-gegevens van een gegeven site. Via de doorlichting van deze bestandjes kunnen websites zoals Google veel te weten komen over hun gebruikers. U kan *cookies* die reeds opgeslagen zijn verwijderen, en uw browser ook zo instellen dat hij geen *cookies* meer bijhoudt. Voor een zogenaamde "*cookieblock*" kan u zich wenden tot een aantal extensies, zoals bijvoorbeeld "BetterPrivacy". 

Het verwijderen van uw *cookies* kan u op verschillende manieren doen. Windowsgebruikers kunnen op het niveau van hun *operating system* *cookies* vernietigen door in het Start-menu naar instellingen te gaan. Onder "configuratie" vindt u "Internet opties", waar een knop onder zit die als "*Cookies* verwijderen" gelabeld is. 

Indien u [Internet Explorer](http://windows.microsoft.com/nl-be/windows/home) gebruikt, kan u via het menu Extra naar "Internetopties" gaan. De tab "Algemeen" biedt u daar de mogelijkheid om uw "browsegeschiedenis" te verwijderen. Logischerwijze moet u daarbij "*cookies*" aanvinken. Er bestaat ook de mogelijkheid om *cookies* bij te houden tot het einde van de sessie, en ze daarop automatisch te laten verdwijnen wanneer u de browser afsluit. Daarvoor kan u de optie "browsegeschiedenis verwijderen bij afsluiten" gebruiken. 

Ook [Firefox](http://www.mozilla.org/nl/firefox/new/#)gebruikers kunnen komaf maken met hun *cookies*. Via het Firefox menu kan men naar de tab "Geschiedenis" gaan, waar een optie onder te vinden is die "Recente geschiedenis wissen" heet. Na aan te hebben gegeven welke *cookies* u wilt verwijderen op basis van de ouderdom ervan, zal de browser ze weggooien. De optie om de *cookies* slechts bij te houden tot het einde van de sessie vindt u dan weer onder de tab "Opties". Onder "Privacy-instellingen" kan u daarbij kiezen voor de mogelijkheid om de geschiedenis nooit te laten onthouden. 

[Chrome](https://www.google.com/intl/nl/chrome/browser/)gebruikers, ten slotte, dienen te klikken op het menu-icoontje van de browser (dat eruit ziet als drie liggende streepjes), waarna ze via "Browsegeschiedenis wissen" hun *cookies* de vergetelheid in kunnen sturen. De optie om ze bij afsluiting van de browser te vernietigen, zit bij de browser van Google dan weer onder de privacy-instellingen. Bij de tab "*Cookies*" is het dan zaak de functie "Lokale gegeven alleen bewaren tot ik mijn browser sluit" aan te vinken. 

### Mogelijkheid 3
Webpagina's bevatten soms zogenaamde *"trackers"*, die uitgebaat worden door een derde partij. Wanneer u dan zulke sites bezoekt, zal bepaalde informatie, die voor de derde partij interessant is (voornamelijk vanwege advertentie-mogelijkheden), doorgegeven worden. Er zijn echter *add-ons* die zulke *trackers* blokkeren. ["DisConnect"](https://disconnect.me/) en ["DoNotTrackMe"](http://www.abine.com/index.html) zijn er slechts enkele van. Zulke plug-ins kunnen gedownload en geïnstalleerd worden via hun eigen webpagina, maar komen ook vaak naar boven in de gespecialiseerde *add-on stores* die de bedrijven achter browsers als Firefox en Google Chrome onderhouden.

### Mogelijkheid 4
Als het gaat om data-mijnen, kunnen we niet om Facebook heen; het bedrijf van Mark Zuckerberg is één van de meest lucratieve internetondernemingen op deze planeet, en heeft veel van haar winsten te danken aan de grootscheepse verzameling van data over haar gebruikers, iets waar het bedrijf dezer dagen steeds meer kritiek over naar de oren geslingerd krijgt. De kans is reëel dat u lid bent van Facebook; indien dat zo is, kan u al veel potentiële schade vermijden door uw privacy-instellingen aan te passen. De [hulppagina](https://www.facebook.com/help/?topic=privacy) van de site zelf kan u daar bij helpen. 

Voorts kan u ook vermijden dat zoekmachines als Microsofts Bing gebruik maken van uw Facebook-gebruikersinformatie. Dat doet u door naar het menu *"Privacy Shortcuts"* te gaan. De optie *"Apps" *bevindt zich onder "Meer opties", en biedt de mogelijkheid om "Instant Personalisation" uit te vinken. Dat zal Facebook grotendeels tegenhouden in het graven naar uw surfgewoonten. 

### Mogelijkheid 5
Er bestaat een hele resem aan extensies voor de grote browsers die u kunnen helpen bij het verbergen van uw surfgedrag. [*"Keep my opt-outs"*](https://chrome.google.com/webstore/detail/keep-my-opt-outs/hhnjdplhmcnkiecampfdgfjilccfpfoe?hl=en) is een aanrader voor Chromegebruikers, en voor Firefox kan de optie *"Do not track"* simpelweg aangevinkt worden. Daarnaast hebben de meeste browsers tegenwoordig een *"private browsing"* mode, die specifiek bedoeld is voor surfsessies waar geen sporen van overblijven. Ten slotte zijn er ook de browsers die hun netwerkdestinaties via encryptie verbergen voor *trackers*. De meest beruchte van deze gespecialiseerde browsers is waarschijnlijk Tor, al sleept die een eerder negatieve reputatie met zich mee omdat hij wel eens wordt aangewend voor louche en criminele activiteiten. 

Als u al de hierboven beschreven stappen uitvoert, zal u vrijwel anoniem kunnen surfen, maar u levert er wel bepaalde gebruiksgemakken voor in. Of u bereidt bent het ene voor het andere te ruilen, kan u beslissen nadat u onze pagina's heeft gelezen over de voordelen en de nadelen van de filter bubble.
